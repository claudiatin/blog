---
layout: post
title: "Island: část 1."
---

Island mě překvapil na několika frontách. Jak odlišně, čistě a nádherně působí zdejší příroda, jak malá jsou města a vesnice mimo Rejkjavík.

Hlavním lákadlem Rejkjavíku zpětně považuji místní bazén Sundhöll Rejkjavík. Když jsem vynechal saunu ve Finsku, nemohl jsem si nechat ujít "vířivku" na terase s vodou o teplotě 39˚C a 42˚C.

Další na pořadu zájmu byly ryby. Chtěli jsme navštívit místní bleší trh, kde prodávají i potraviny. Zrovna ale změnili otevírací dobu, místo soboty a neděle otevírají v sobotu a v pondělí. Vzali jsme tedy za vděk pstruhem ze supermarketu, na čerstvosti to ale neubralo.

<p class="post__image-center"><img src="/public/island-roasters.jpg" alt="Reykjavík Roasters" class="post__image"></p>

Nemohli jsme vynechat ani kavárny. Mimo klasických kaváren Reykjavík Roasters a Kaffitár nás oslovil řetězec knihkupectví s kavárnou
Te & Kaffi. Protože je na Islandu teplo, došlo i na zmrzlinu. A když zmrzlinu na tak neobvyklém místě jako je Island, vybral jsem si neobvyklou příchuť - lékořici.

<p class="post__image-center"><img src="/public/island-icecream.jpg" alt="Lékořicová zmrzlina" class="post__image"></p>

Po třech dnech nastal čas konečně vypadnout do divočiny. Vyzbrojeni Suzuki Swift, jehož autorádio překvapivě umí iPod protokol, jsme se vydali směr Gulfoss na první a nejturističtější den našeho road tripu. Naše šnečí tempo odpovídalo snaze ušetřit a úžasu z okolní krajiny. [Þingvellir][5], Geysir i [Gulfoss][1] jsou nádherná místa plná historie, která stojí za návštěvu i přes nehezké množství turistů. Z druhého dne vypíchnu visutý most přes řeku Ölfusá u vesnice Laugarás, [malebný kopeček s ovcemi][4] a domem v pozadí kousek od Laugarvatn, vodopád [Uriðafoss][2] a vrak vojenského letadla na pláži [Sólheimasandur][3].

<p class="post__image-center"><img src="/public/island-most.jpg" alt="Vysutý most" class="post__image"></p>

To už jsme se ale začali těšit na offroad autobus, který nás zaveze do Þórsmörk.

Další fotky z naší cesty najdeš na [Instagramu][6].

[1]: https://www.instagram.com/p/BFjyZAOSRTP/
[2]: https://www.instagram.com/p/BFmxC15SRVC/
[3]: https://www.instagram.com/p/BFoH1_IyRcp/
[4]: https://www.instagram.com/p/BFqfHxPyRWg/
[5]: https://www.instagram.com/p/BFlYHuqyRdZ/
[6]: https://www.instagram.com/explore/tags/lidaajoseftripmay2016/
