---
layout: post
title: "Převléknutí plastových reproduktorů do stylovější podoby"
---

Už jsou to tři roky, co jsem rozebral plastové reproduktory a jejich elektroniku naskládal do krabice od vína a přikryl lepenkou z IKEA. Chtěl jsem jednu bednu, ideálně s bluetooth, ale nepotřebuji drahý stylový reproduktor. Nedlouho poté jsem svůj výtvor vylepšil bluetooth příjmačem a designová reprobedna byla na světě.

<p class="post__image-center"><img src="/public/speaker-prototype.jpg" alt="" class="post__image"></p>

Skok do přítomnosti a papír nahradilo dřevo. Konkrétně laserem vyřezaná 2mm překližka. Použitelný návrh se mi podařilo udělat na první pokus, i když oválný reproduktor je velká výzva a nevyšel přesně dle očekávání.

<p class="post__image-center"><img src="/public/speaker-finished.jpg" alt="" class="post__image"></p>

Další velkou výzvou se úkázalo být upevění reproduktoru bez zásahu do konstrukce bedny. Připadal jsem si jako MacGyver, když jsem v touze desku vyzkoušet hned večer, vymýšlel způsob upevnění. První nápad přiletovat matku k reproduktoru jsem z obav z pevnosti zavrhnul a rozhodl se pro méně invazivní postup. U kulatého reproduktoru jsem šroubek utáhnul na reproduktoru obráceně a druhou matkou pak reproduktor zvenku připevnil. Do dírek u oválného reproduktoru se vešla gumová kabelová průchodka, stačilo tedy použít samořezné šrouby z vnější strany.

<p class="post__image-center"><img src="/public/speaker-detail.jpg" alt="" class="post__image"></p>

Mám doma ještě pár krabic od vína, objednal jsem si tedy bluetooth modul a malý zesilovač a zkouším jak kvalitní jsou komponenty z Číny. Co to je vlastně za produkty a jestli je koupit a případně jak je použít napíšu až budu vědět více.
