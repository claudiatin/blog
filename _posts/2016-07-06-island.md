---
layout: post
title: "Island: část 2."
---

Cesta do Þórsmörk pro nás začíná u vodopádu Seljalandsfoss. Vodopád [Seljalandsfoss][4] jsme pocítili na vlastní kůži, dopad vody, která už ve vzduchu působí úžasným dojmem, vytváří mlhu rozlétávající se do okolí. V jeho blízkosti je ještě jeden, velmi zajímavý vodopád zvaný Gljúfrabúi. Je totiž skrytý ve skalní průrvě.

Dost ale vodopádů a pojďme do kopců. Kvůli tomu přichází na řadu dlouho očekávaný [offroad autobus][3], od našeho cíle nás totiž dělí přibližně pět řek a říček.

Hned po příjezdu jsme se do jednoho kopce pustili. Podařilo se nám vyhrabat k rozcestí. Jedna odbočka vedla přes zasněžený svah. Druhá pokračovala dále nahoru a netušil jsem, co by nás čekalo nahoře. Rozhodli jsme se vrátit se zpět, i když návrat byl neméně děsivý. Schody bez zábradlí na kraji srázu byly děsivé už při cestě nahoru, cestu dolů jsem považoval za nemožnou. Lepší výzvu pro zdolání strachu z výšek jsem si nemohl přát. Nakonec jsme v „klidu“ slezli dolů a já jsem si za odměnu dal venkovní saunu s následnou ledovou sprchou.

<p class="post__image-center"><img src="/public/island-thorsmork.jpg" alt="Ledovec Eyjafjallajökull" class="post__image"></p>

Odměna pro nás oba byla připravena hned na další den. Bazén Seljavallalaug je přibližně 10 minut pěšky od konce silnice. Částečně betonovaný bazén napájený horkým pramenem vybudovaný dobrovolníky v roce 1929. Převlékárny bez sprch jsou nečekaným komfortem a výhled na zasněžené vrcholky je dokonalý.

<p class="post__image-center"><img src="/public/island-seljavallalaug.jpg" alt="Bazén Seljavallalaug" class="post__image"></p>

Konec našeho roadtripu po Islandu se začíná ošklivě blížit. Cestou zpět už jen maják na poloostrově [Dyrhólaey][1] a kaňon [Fjaðrárgljúfur][2].

Pobyt na Islandu jsme se rozhodli zakončit v hostelu KEX, kde se v době našeho pobytu, jako každé úterý, konal [jazzový koncert][5].

K sepsání zážitků z Paříže se snad dostanu dříve, než je zapomenu.

Další fotky z naší cesty najdeš na [Instagramu][6].

[1]: https://www.instagram.com/p/BFxmsp7SRRR/
[2]: https://www.instagram.com/p/BGEJ4KSyRT3/
[3]: https://www.instagram.com/p/BGJb-KMSRS8/
[4]: https://www.instagram.com/p/BFoHwPTjAJC/
[5]: https://www.instagram.com/p/BF06Iz7DAHq/
[6]: https://www.instagram.com/explore/tags/lidaajoseftripmay2016/
