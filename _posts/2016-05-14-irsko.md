---
layout: post
title: "Irsko: země, kde není nadávkou jít do hospody"
---

Právě sedíme v našem dočasném pokoji u Bristolských Airbnb hostitelů. Je tedy čas napsat o mých pocitech z Irska.

První na pořadu dne nebo spíše večera v Irsku byla samozřejmě hospoda. Zatáhl nás tam můj spolužák ze střední školy, který pracuje v Dublinu.

Tam začala moje cesta za oblíbeným pivem, vybírat si mezi 10 - 20 pivy není činnost na kterou bych byl zvyklý. Úspěch se dostavil až za dva dny, kdy jsem náhodou objevil Smithwick's Pale Ale. V ten samý den, kdy jsem poprvé řídíl Audi A3 a ještě k tomu vlevo, se objev prvního oblíbeného piva opravdu hodil.

<p class="post__image-center"><img src="/public/irsko-audi.jpg" alt="Řídím vlevo!" class="post__image"></p>

Zmíněné auto bylo prostředkem, jak poznat opravdové Irsko, konkrétně Wicklow Mountains. I když jsme z Irska poznali jen malou část, těch pár míst za to stálo. Každou chvíli jsme viděli něco, co nás přesvědčilo zastavit a prohlednout si okolí. Ať už most přes řeku [Glasnagollam][3], vyhlídka na horu Camaderry, vodopád [Powerscourt][2] a plno dalších bezejmených zastávek, všechny za to stály. Turistika v Irsku má ale i zábavné stránky. To když k vodopádu Powerscourt dorazíme v 7 hodin a zjistíme, že  otevírají až v 9:30. Naštěstí mapy od Seznamu nabízely naději existující alternativní cesty. Cesta opravdu existuje, jenže zahrnuje přechod řeky, převážně suchou cestou, skákáním po kamenech. Odměna v podobě vodopádu jen pro nás byla ale víc než přiměřená.

Bez kaváren by to samozřejmě nebylo žádné cestování. [Proper Order Coffee Co.][1] má snad nejlepší brownies jaké jsem kdy jedl. V Kaph mají skvělé espresso-based nápoje. Vice Coffee Inc. je kavárna se skvělým filtrem přímo v hudebním klubu Wigwam. My jsme tady ale byli těsně před odletem na rychlém posilnění okolo oběda. Za hudbou jsme byli jinde.

<p class="post__image-center post__image-no-bottom-margin"><img src="/public/irsko-vice.jpg" alt="Vice Coffee Inc." class="post__image"></p>
<p class="post__image-center">Filtr ve Vice Coffee Inc.</p>

Díky P.S. I Love You jsme si vybrali koncert ve Whelan's. Klub s krbem a příjemným barmanem. Zaujal nás kanadský písničkář s kapelou [The Burning Hell][4], měli za předskokana [My Tribe Your Tribe][5], kteří nám poskytnuli dávku ostrovního alternative rocku.

Irská příroda si zaslouží určitě víc času, teď mě ale čeká Clifton Suspension Bridge, děsivě vysoký most.

Další fotky z naší cesty najdeš na [Instagramu][6].

  [1]: https://www.instagram.com/p/BFQ9yNPyRek/
  [2]: https://www.instagram.com/p/BFPK6YbyRQQ/
  [3]: https://www.instagram.com/p/BFTZKRDyRRH/
  [4]: https://theburninghell.bandcamp.com/album/public-library
  [5]: https://soundcloud.com/my-tribe-your-tribe
  [6]: https://www.instagram.com/explore/tags/lidaajoseftripmay2016/
